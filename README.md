Napisz prostą aplikację TODO APP. Spełniającą następujące warunki:
1. Aplikacja będzie umożliwiała dodawanie/usuwanie zadań do/z listy Twoich zadań do wykonania.
2. Po wejściu do aplikacji widzimy listę zaplanowanych zadań oraz przycisk dodawania nowego zadania.
3. W przypadku gdy nie dodaliśmy jeszcze żadnego zadania, powinien zostać wyświetlony stosowny komunikat.
4. Po kliknięciu przycisku dodawania zadań aplikacja przenosi nas na nowe okno, gdzie uzupełniamy dane: nazwę, datę wykonania oraz kategorię zadania (jedną z: praca, zakupy, inne). Każda dana powinna być wprowadzana/wybierana w oddzielnej kontrolce.
5. Na ekranie dodatkowo obsługujemy dwa przyciski: Dodaj zadanie oraz Anuluj. Po ich kliknięciu aplikacja cofa nas do okna z listą zadań.
6. Po poprawnym dodaniu zadania do listy wyświetlany jest komunikat o powodzeniu operacji.
7. W przypadku niepowodzenia zapisu wyświetlany jest Dialog z opcją ponowienia operacji.
8. Jeśli operacja zakończyła się powodzeniem, lista powinna zostać odświeżona automatycznie.
9. Zadania muszą być zapisywane w pamięci urządzenia.
10. Aplikacja musi działać poprawnie zarówno w orientacji pionowej jak i poziomej.
11. Zastosowanie różnego wyglądu wpisów z różnych kategorii będzie dodatkowym atutem. Przykład: Wpisy z kategorii 'praca' wyświetlane na zielonym tle, z ikonką notesu, kolor tekstu biały. Wpisy z kategorii 'zakupy' wyświetlane na niebieskim tle, bez ikonki, kolor tekstu żółty. Oczywiście to tylko sugestie, można zastosować własne personalizowanie.
12. Usunięcie wpisu odbywa się z poziomu widoku listy, przed tą operacją powinien być wyświetlony komunikat z prośbą o potwierdzenie. Usunięcie nastąpi jedynie wtedy, gdy użytkownik zatwierdzi operację. Po usunięciu lista powinna wyświetlać aktualną listę zadań.
